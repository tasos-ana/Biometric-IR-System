# Biometric-IR-System

Σκοπός αυτής της εργασίας είναι να κατανοήσετε κάποιες βασικές έννοιες και τεχνικές, φτιάχνοντας εξ’ αρχής ένα δικό σας Σύστημα Ανάκτησης Πληροφοριών (ΣΑΠ) -  στα αγγλικά Information Retrieval System -  από μία συλλογή βιοϊατρικών άρθρων. Στην δεύτερη φάση της εργασίας θα πρέπει να αξιολογήσετε την αποτελεσματικότητα του συστήματός σας. 

## Phase A
### Διαδικασία Ευρετηρίασης (B1-B6) 
Β1) (2) Γράψτε ένα πρόγραμμα σε Java το οποίο να διαβάζει τα περιεχόμενα των ετικετών  ενός XML αρχείου (που στην ουσία αντιπροσωπεύει ένα βιοϊατρικό άρθρο) σε UTF-8 κωδικοποίηση (ώστε να υπάρχει υποστήριξη πολυγλωσσικότητας) και να τυπώνει το πλήθος των διαφορετικών λέξεων, και την κάθε διαφορετική λέξη συνοδευόμενη από τις ετικέτες στις οποίες εντοπίστηκε και το πλήθος εμφανίσεών της στην κάθε ετικέτα1 (πληροφορίες για τη συλλογή, τα XML αρχεία και τις ετικέτες που μας ενδιαφέρουν θα βρείτε στο Παράρτημα A). Το πρόγραμμα σας θα πρέπει να αγνοεί τις λέξεις αποκλεισμού (περιλαμβάνονται στα αρχεία stopwordsEn.txt και stopwordsGr.txt, για αγγλικά και ελληνικά αντίστοιχα) και τα σημεία στίξης που πιθανόν να εμφανίζονται. Βοηθητικός κώδικας σε Java για ανάγνωση των ετικετών που μας ενδιαφέρουν από ένα βιοϊατρικό άρθρο, καθώς και για τον διαχωρισμό ενός αλφαριθμητικού σε λέξεις, υπάρχει στο Παράρτημα Β. Δοκιμάστε την υλοποίησή σας σε ένα αρχείο της συλλογή “Medical Collection”. 

Β2) (3) Επεκτείνετε το σύστημα ώστε να μπορεί να διαβάσει όχι μόνο ένα, αλλά πολλά αρχεία (π.χ. όσα βρίσκονται σε ένα συγκεκριμένο φάκελο του λειτουργικού συστήματος). Το σύστημα πρέπει τώρα για κάθε διαφορετική λέξη να τυπώνει τα αρχεία στα οποία εμφανίζεται καθώς και (όπως στο Β1) τη συχνότητα εμφάνισής της σε κάθε ετικέτα του εκάστοτε αρχείου. Για πρόσβαση σε όλα τα αρχεία ενός φακέλου (συμπεριλαμβανομένων των αρχείων σε υποφακέλους αναδρομικά) δείτε το Παράρτημα Γ. Δοκιμάστε την υλοποίησή σας στη συλλογή “Medical Collection”. 

[Read More](https://github.com/tasos-ana/Biometric-IR-System/blob/master/Phase%20A/doc/Project_phA.pdf)


## Phase B
Στη συγκεκριμένη φάση καλείστε να αξιολογήσετε την αποτελεσματικότητα του συστήματός σας. 
Για κάθε ιατρικό θέμα στο αρχείο topics.xml, σας δίνεται: 
- ένα σύνολο εγγράφων της συλλογής που είναι πολύ σχετικά για την απάντηση του αντίστοιχου θέματος
- ένα σύνολο εγγράφων της συλλογής που είναι σχετικά για την απάντηση του αντίστοιχου θέματος
- ένα σύνολο εγγράφων της συλλογής που δεν είναι σχετικά για την απάντηση του αντίστοιχου θέματος

Οι παραπάνω πληροφορίες δίνονται στο ΤSV (Tab-Separated Values) αρχείο qrels.txt. Κάθε γραμμή αυτού του αρχείου περιέχει 4 στοιχεία:  
1) topic number: αριθμός από 1 έως 30 που αναπαριστά το αντίστοιχο ιατρικό θέμα του αρχείου topics.xml)
2) αριθμός 0 (δεν χρησιμοποιείται)
3) document PMCID: αναγνωριστικό PMC βιοϊατρικού άρθρου από τη συλλογή Medical Collection
4) relevance score: η σχετικότητα του βιοϊατρικού άρθρου για την απάντηση του ιατρικού θέματος (0 = μη σχετικό, 1 = σχετικό, 2 = πολύ σχετικό)

[Read More](https://github.com/tasos-ana/Biometric-IR-System/blob/master/Phase%20B/doc/Project_phB.pdf)


